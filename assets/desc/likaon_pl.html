<html>
	<head>
		<meta http-equiv="Content-Type" content="text/html; charset=utf-8">
		<link rel="stylesheet" type="text/css" href="opis.css">
		<style>
			img{display:none;}
		</style>
	</head>
	
	<body>
		<div class="content">
			<div class="species_name">
				Likaon
			</div>
			<div class="latin_name">
				Lycaon pictus
			</div>
			<div class="classification">
				<div class="rank"><span class="rank_name">Rząd:</span><span class="rank_value">drapieżne</span></div>
				<div class="rank"><span class="rank_name">Rodzina:</span><span class="rank_value">psowate</span></div> 
			</div>
			<div class="section">
				<div class="section_name">Charakterystyka</div>
				<div class="section_placeholder light_blue">
					<div class="image_placeholder">
						<img src="img/likaon_rozmiar.img"></img>
					</div>
					<div class="section_text">
						Jest to zwierzę o harmonijnej budowie ciała, o dużych, szerokich, zaokrąglonych uszach z krótkim zwężającym się ku końcowi pyskiem. Posiada szczupłą sylwetkę o długich i smukłych kończynach. Ma wąską, ale pojemną i silną klatkę piersiową oraz dobrze rozbudowaną część nosową pyska, także dobrze rozwinięty zmysł powonienia i słuchu. Pysk i zewnętrzne części uszu czarne. Poprzez czoło rozciąga się czarna pręga. Waży przeciętnie 17–36 kg. Samce są większe od samic o około 3–7%. Masa ciała zmienna, w zależności od dostępnego pokarmu. Szczenięta są czarne z niektórymi białymi częściami. W przeciwieństwie do innych psów nie posiada piątego szczątkowego palca na przednich kończynach. Wydziela silny, piżmowy zapach. Samice mają 12–14 sutków. Likaon posiada szeroką, zaokrągloną czaszkę z szerokim łukiem jarzmowym, potężnymi łamaczami, dużymi kłami i silnym zgryzem. Cechą charakterystyczną są szerokie i duże zęby trzonowe przystosowane do kruszenia kości oraz duży grzebień potyliczny stanowiący przyczep dla silnych mięśni karku, podobnie jak u hien.
					</div>
				</div>
			</div>
			<div class="section">
				<div class="section_name">Tryb życia</div>
				<div class="section_placeholder light_orange">
					<div class="image_placeholder">
						<img src="img/likaon_tryb_zycia.png"></img>
					</div>
					<div class="section_text">
						Likaony prowadzą głównie dzienny tryb życia. Watahy afrykańskich likaonów liczą od 10 do 60 osobników, są to największe stada jakie tworzą ssaki drapieżne. Społeczeństwo likaonów jest silnie ze sobą powiązane, występuje hierarchia osobników. Wszyscy członkowie stada śpią, rozmnażają się i polują zawsze razem. Grupie przewodzi dominująca para, a hierarchia jest osobna dla samców, osobna dla samic. Przewodnikiem stada jest zazwyczaj stary doświadczony samiec. Areały jednego stada mogą liczyć ponad 4000 km², mimo to likaony nie są aż tak terytorialne jak inne ssaki drapieżne.
					</div>
				</div>
			</div>
			<div class="section">
				<div class="section_name">Rozmnażanie</div>
				<div class="section_placeholder light_green">
					<div class="image_placeholder">
						<img src="img/likaon_rozmnazanie.png"></img>
					</div>
					<div class="section_text">
						Z racji tego, że w stadzie panuje silna hierarchia, do rozmnażania przystępują tylko osobniki dominujące. Odbywa się to dwa razy w roku, głównie wiosną i jesienią. Ciążą u samicy trwa dwa miesiące. Po tym czasie rodzi się od 6 do nawet 12 młodych. Samica do porodu przejmuje opuszczoną przez inne ssaki norę. W tejże norze szczenięta przebywają aż do ukończenia trzeciego tygodnia życia. Jednak, kiedy zaczynają ją opuszczać, nie są pozostawione same sobie, albowiem opiekuje się nimi cała grupa. Pilnuje ich, strzeże i karmi zwracanym, częściowo strawiony pokarmem. Po ukończeniu 3 miesięcy młode po raz pierwszy wyruszają wraz ze stadem w wędrówkę. Jednak dopiero, gdy skończą 14 miesięcy zaczynają brać aktywny udział w polowaniu. Długość życia Likaona to 10 lat.
					</div>
				</div>
			</div>
			<div class="section">
				<div class="section_name">Zasięg i siedlisko</div>
				<div class="section_placeholder light_red">
					<div class="image_placeholder">
						<img src="img/likaon_siedlisko.png"></img>
					</div>
					<div class="section_text">
						Sawanny trawiaste, sawanny drzewiaste, półpustynie, zarośla akacjowe, busz, tereny górzyste.
					</div>
				</div>
			</div>
			<div class="section">
				<div class="section_name">Ochrona</div>
				<div class="section_placeholder light_pink">
					<div class="image_placeholder">
						<img src="img/likaon_ochrona.png"></img>
					</div>
					<div class="section_text">
						Zagrożenia: Utrata naturalnych stref do życia oraz konkurencja w postaci lwów i hieny cętkowanej, które żerują na tych samych terenach.
									Są również bardzo często zabijane przez ludzi – przede wszystkim przez myśliwych i pasterzy, którzy pilnują swoich stad.
									Spadek ich liczebności jest spowodowany nie tylko kurczeniem się obszarów ich naturalnego środowiska, ale także atakującymi ten gatunek epidemiami, np. nosówki, która wystąpiła po raz pierwszy na początku XX w.
					</div>
				</div>
			</div>
			<div class="section">
				<div class="section_name">Ciekawostki</div>
				<div class="section_placeholder light_orange">
					<div class="section_text">
						<ul>
							<li>Imieniem „Likaon” ochrzczeni byli bohaterowie mitologii, synowie: Antenora, Aresa, Pelasgosa i Priama.</li>
							<li>W odróżnieniu od innych psowatych, likaony nie posiadają piątego, szczątkowego palca na przednich łapach.</li>
							<li>Największa rozwijana przezeń prędkość to 65 km/h.</li>
						</ul>
					</div>
				</div>
			</div>
		</div>
	</body>
</html>